# Foodnest

## Instruktioner:
Har du redan installerat bottle via pip hoppa till steg 4
1. Kontrollera att pip finns. För Mac skriv följande i terminalen: python3 -m pip --version     och för Windows: py -m pip --version
2. Om det inte finns så ladda ner det. Mac: python3 -m ensurepip --default-pip       Windows: py -m ensurepip --default-pip
3. Ladda ner bottle via terminalen, samma för mac och windows: pip install bottle
4. Öppna projekt.py och kör koden, öppna din webbläsare och skriv http://127.0.0.1:8070/ (kontrollera att porten stämmer annars skriv porten som står längst ner i projekt.py)



## Beskrivning om och målgrupp för Foodnest:

Produkten vi som grupp ska utveckla är en matrelaterad webbsida med syftet att låta användare inspirera varandra genom att dela egna recept. Foodnest ska fungera som ett forum och inspirationskälla för matintresserade för att förenkla vardagen genom ett lättillgängligt sätt att upptäcka nya maträtter.

Den främsta funktionen för webbsidan är flödet på startsidan. Flödet kommer täckas av massvis med bilder på maträtter där man som användare själv kan lägga upp sina egna recept. Tanken med flödet är att det konstant kommer att uppdateras när användare lägger ut recepten vilket kommer göra att användaren ständigt kommer kunna utforska nya inlägg på webbsidan. Sedan vill vi kunna ge användaren möjligheten att klicka på bilden den är intresserad av för att sedan kunna ta del av receptet. Här vill vi att användaren som publicerar receptet ska kunna lägga kommentarer om specialkost som exempelvis vegetarisk, glutenfritt eller laktosfritt.

Vi hoppas även kunna skapa möjlighet att registrera sig med en inloggning för att ta del av funktionen att kunna publicera egna recept. Efter detta är målet att kunna ge användare profiler där man ska kunna se information som användaruppgifter, profilbild och egna inlägg.

I mån av tid och kunskaper vill vi lägga till ytterligare funktioner men dessa tre är de vi önskar att utveckla främst. Ytterligare funktioner hade kunnat tänkas vara exempelvis att gilla inlägg och att sortera utefter kategorier.

Den målgrupp vi riktar oss mot är amatörkockar/hemmakockar som letar efter en plattform att dela sina egna kreativa recept. Vi vill nå ut till de som är mycket matintresserade men inte tillräckligt för att själv driva egen restaurang eller på annat sätt arbeta med mat. Målet med Foodnest är alltså en plattform för de som tycker att det är kul att skapa och laga egna recept i sin vardag som ett intresse. Då vi riktar oss åt alla amatörkockar innebär detta alltså att åldern och personligheter kan vara väldigt varierande vilket i sin tur leder till att de tekniska kunskaperna hos användare då också kan variera. Därför vill vi se till att skapa en användbar och enkel sida med ett gränssnitt som är tydligt, estetiskt och simpelt. Detta för att ge målgruppen möjligheten att fokusera på de recept på sidan utan misstag eller andra missförstånd.
